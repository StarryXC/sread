大学之道，在明明德，在亲民，在止于至善

知止而后有定①；定而后能静②；静而后能安③；安而后能虑④；虑而后能得⑤。物有本末，事有终始⑥。知所先后，则近道矣⑦
古之欲明明德于天下者①，先治其国②；欲治其国者，先齐其家③；欲齐其家者，先修其身④；欲修其身者，先正其心⑤；欲正其心者，先诚其意⑥；欲诚其意者，先致其知⑦；致知在格物⑧。
物格而后知至①；知至而后意诚②；意诚而后心正③；心正而后身修；身修而后家齐；家齐而后国治；国治而后天下平。自天子以至于庶人，壹是皆以修身为本④。其本乱而末治者，否矣⑤。其所厚者薄，而其所薄者厚，未之有也⑥。此谓知本，此谓知之至也⑦

